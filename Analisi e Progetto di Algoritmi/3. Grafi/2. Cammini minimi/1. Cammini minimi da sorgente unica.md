## Input
Grafo $G = (V, E, W)$ orientato e pesato:
- $W : E \rightarrow R^+$ tale che $W(i,j) = w_{i,j}$ è il peso dell’arco $(i,j)$
- Un *vertice sorgente* $s ∈ V$

## Output
Per ogni $v ∈ V$ diverso da $s$, trovare il **cammino di peso minimo** che inizia in $s$ e termina in $v$.

---
## Sottostruttura ottima di un cammino minimo in generale

Sia dato il cammino $P = ⟨v_1, v_2, ..., v_{k-1}, v_k⟩$. Se $P$ è **minimo**, allora sono minimi anche tutti i sottocammini: $$∀1 ≤ i < j ≤ k, P_{ij} = ⟨v_i , v_{i+1}, ..., v_j⟩$$In particolare è minimo il sottocammino $⟨v_1, v_2, ..., v_{k-1}⟩$ dove $v_{k-1}$ è il **predecessore** di $v_k$ nel cammino minimo $P$.

#### Dimostrazione
**Per assurdo**
Se esistesse un cammino da $v_i$ a $v_j$ di costo inferiore a quello di $P_{ij}$, allora sostituendo in $P$ il sottocammino $P_{ij}$ con tale cammino, si otterrebbe un cammino $P'$ da $v_1$ a $v_k$ di costo inferiore a quello di $P$, il che contraddice la nostra prima affermazione che afferma che $P$ è minimo.

---
## Scomposizione
Dato il peso del cammino minimo $δ(s, v)$ dalla sorgente $s$ al vertice $v$, è possibile scomporlo in: $$δ(s, v) = δ(s, u) + W(u, v)$$dove $u$ è il **predecessore** di $v$ nel cammino da $s$ a $v$ e $W(u, v)$ è il peso dell’arco che li unisce.

## Limite superiore
Il limite superiore del peso di un cammino è un valore che non potrà mai essere superato dal peso del cammino minimo. In generale, dato un arco $(u, v)$ si ha che: $$δ(s, v) ≤ δ(s, u) + W(u, v)$$
![[Pasted image 20231228160938.png]]

---

## Tecnica del rilassamento
Dato un vertice $v$, gli si aggiungono due attributi:
- $v.d$ è un limite superiore per $δ(s,v)$
- $v.\pi$ è un vertice $u$ tale che $(u,v) ∈ E$

In questo modo, ogni vertice $v$, deciso un $s$ vertice di partenza, conterrà al suo interno in $v.d$ la distanza minima da $s$ e in $v.\pi$ il suo predecessore. 
Il rilassamento consiste nel miglioramento del valore di $v.d$ variando il nodo $v.\pi$.

#### Prima dell’esecuzione
- $v.d = ∞$ per ogni vertice $v$ diverso dalla sorgente $s$ 
- $v.\pi = NIL$ per ogni vertice $v$ 
- $s.d = 0$ per la sorgente $s$