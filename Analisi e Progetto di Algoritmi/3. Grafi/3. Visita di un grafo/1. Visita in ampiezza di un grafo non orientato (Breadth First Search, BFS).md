
## Distanza tra due vertici
Definito un grafo non orientato $G = (V, E)$ con $V$ insieme di vertici e $E$ l’insieme degli archi, definiamo la distanza tra due vertici come il **minimo numero di archi** da percorrere per andare da un vertice $u$ a un vertice $v$. Se il percorso tra due vertici non esiste, la distanza tra i due sarà infinita.

## Breadth First Search (BFS)

$BFS(G,s)$, una visita in ampiezza di un grafo $G$ partendo da un nodo $s$ si svolge come segue:
- Visito la sorgente $s$
- Visito tutti gli adiacenti di $s$
- Per ogni adiacente $v$ di $s$, visito gli adiacenti di $v$ non ancora visitati
- Visito gli adiacenti degli adiacenti, etc...

>[!Note]
>1. viene visitato $s$ 
>2. vengono visitati tutti i vertici a distanza $1$ da $s$ 
>3. vengono visitati tutti i vertici a distanza $2$ da $s$ 
>4. vengono visitati tutti i vertici a distanza $3$ da $s$ 
>5. etc...

Attraverso $BFS$, visiteremo tutti e soli i vertici raggiungibili da $s$, e ogni vertice del grafo viene visitato al massimo una volta. Questo ci permette di ottenere la distanza *(in numero di archi)* da $s$ a tutti i vertici raggiungibili da esso.